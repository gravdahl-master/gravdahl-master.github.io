
Bakgrunn: AFM er en mikroskopi-teknikk som muliggjør avbildning av detaljer ned til atomær oppløsning. En spesielt attraktivt egenskap er at den tillater måling av mekaniske egenskaper på nanometer-nivå. Tradisjonelt har disse teknikkene vært basert på statiske analyser (Hookes lov). Over de siste årene har fokuset skiftet mer mot bruk av dynamiske teknikker for analyse, noe som gjør metoder fra den kybernetiske verktøy-kassa meget aktuelle. Bruksområdene for gode metoder for å måle stadig flere mekaniske egenskaper av prøver vil være stor for mange forskningsdisipliner, slik som materialteknologi, medisin og biologi. For eksempel vil en bedre forståelse av mekanikken i en celle kunne bidra til en overordnet forståelse av hvordan denne oppfører seg. Dette kan være nyttig i for eksempel kreft-forskning, der man har funnet en sammenheng mellom kreft og stivheten på en celle.

Motivasjon: En enkel dynamisk modell for nanomekaniske egenskaper som elastisitet og viskositet, kan gi en viss innsikt i oppførselen til materialet. Men en slik enkel modell vil være en veldig forenkling av virkeligheten. Mye data er tilgjengelig i en AFM, og for å utnytte dette ønsker vi å lage en modell som bedre beskriver all tilgjengelig data, og dermed virkeligheten. 

Oppgaver:
- Litteratursøk av multivariate metoder (PCA, PLSR, ODE metamodellering), spesielt med hensyn til bruk innenfor AFM.
- Ta opp data eksperimentelt på nanolab, indentasjon av AFM inn i et mykt materiale.
- Bruk av metamodellering eller data-drevne teknikker for å tilpasse en dynamisk (ODE) modell av prøve-materialet.

Nanolaben på instituttet er tilgjengelig for utførelse av eksperimenter.
