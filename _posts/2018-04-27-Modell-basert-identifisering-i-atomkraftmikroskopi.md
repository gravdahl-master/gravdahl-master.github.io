---
layout: post #always use this
title: Kybernetikk og nanoteknologi: Modell-basert identifisering av nanomekaniske egenskaper ved bruk av atomkraftmikroskopi (AFM)   #This becomes the title of the page
date: 2018-04-26
categories: [nonlinear control, sliding mode]
---

### Bakgrunn ###
AFM er en mikroskopi-teknikk som muliggjør avbildning av detaljer ned til atomær oppløsning. En spesielt attraktivt egenskap er at den tillater måling av mekaniske egenskaper på nanometer-nivå. Tradisjonelt har disse teknikkene vært basert på statiske analyser (Hookes lov). Over de siste årene har fokuset skiftet mer mot bruk av dynamiske teknikker for analyse, noe som gjør metoder fra den kybernetiske verktøy-kassa meget aktuelle. Bruksområdene for gode metoder for å måle stadig flere mekaniske egenskaper av prøver vil være stor for mange forskningsdisipliner, slik som materialteknologi, medisin og biologi. For eksempel vil en bedre forståelse av mekanikken i en celle kunne bidra til en overordnet forståelse av hvordan denne oppfører seg. Dette kan være nyttig i for eksempel kreft-forskning, der man har funnet en sammenheng mellom kreft og stivheten på en celle.

### Motivasjon ###
Nylig har metoder som tar i bruk parameter-estimering i en dynamisk modell blitt utviklet for å måle nanomekaniske egenskaper som elastisitet og viskositet i en AFM. Det er store potensialer her for å utvide modellen slik at vi også kan måle andre egenskaper, slik som klebrighet (adhesion), eller gradienten til elastisitet og viskositet, som kan gi ny innsikt inn i materialet som blir målt.

### Oppgaver ###
* Utfør et litteratursøk på parameter-estimeringsmetoder brukt innenfor AFM.
* Design en estimator for identifisering av nanomekaniske egenskaper, slik som elastisitet, viskositet og klebrighet. Utfør analyse og simuleringer.
* Utfør eksperimenter på en AFM, sammenlign resultatene med simuleringer.
* Bruk resultater til å forbedre modellen, eller sammenligne flere eksisterende modeller.

Nanolaben på instituttet er tilgjengelig for utførelse av eksperimenter.
